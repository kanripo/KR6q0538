# -*- mode: mandoku-view; -*-
#+DATE: 2016-06-08 5:58
#+TITLE: 華嚴不厭樂禪師語錄
#+PROPERTY: CBETA_ID J38nB419
#+PROPERTY: ID KR6q0538
#+PROPERTY: SOURCE Jiaxing Canon Vol. 38, No. B419
#+PROPERTY: VOL 38
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0538_J_003-0549a> 
#+PROPERTY: JUAN 3
不厭樂禪師語錄卷三¶
門人如慧編刻¶

* 單頌¶

** 馬祖令人送書與徑山¶

#+BEGIN_VERSE
「　馬欽雪竇與南陽共駕扁舟泛渺茫只解弄潮勤舞¶棹阿誰自在坐官倉」
#+END_VERSE
¶

#+BEGIN_VERSE
「　一口吸盡西江水一拳打破太虛空彼此任從滄海¶變未形終不與人通」
#+END_VERSE
¶

** 德山托缽¶

#+BEGIN_VERSE
「　龍呤霧起虎嘯風生犀因玩月象遇雷鳴」
#+END_VERSE
¶

#+BEGIN_VERSE
「　閒時不見操戈甲臨陣纔看有大雄從前汗馬無人¶識只在重論蓋代功」
#+END_VERSE
¶

** 靈雲見桃花¶

#+BEGIN_VERSE
「　數十年來被屈終朝飲氣吞聲不逢劍客知巳幾乎¶屈殺無伸」
#+END_VERSE
¶

** 敢保老兄未徹在¶

#+BEGIN_VERSE
「　只因錯觀桃花面惹得旁人道是非痛處加錐何太¶切難兄難弟世間稀」
#+END_VERSE
¶

** 國師三喚侍者¶

#+BEGIN_VERSE
「　點即不到到不點二俱辜負過難免破家散宅口招¶風叫屈含冤天不管」
#+END_VERSE
¶

#+BEGIN_VERSE
「　一呼一喏二俱是錯未開口前早巳話墮」
#+END_VERSE
¶

** 丹霞燒木佛¶

#+BEGIN_VERSE
「　木佛雖燒情為冷眉鬚自墮眼空天寒宵萬里無雲¶際月滿冰壺徹底圓」
#+END_VERSE
¶

#+BEGIN_VERSE
「　閉戶長年不出門客投誰主復誰賓不因舍利重經¶火爭得圓明兩眼睛」
#+END_VERSE
¶

** 預備則無患¶

#+BEGIN_VERSE
「　何須墻塹與重門捨盡慳貪大放心擊析也知無可¶用家貧怕甚賊來侵」
#+END_VERSE

<pb:KR6q0538_J_003-0549b>¶

** 黃龍三關¶

#+BEGIN_VERSE
「　我也有個生緣徒勞五十餘年夙習彌天罪過於今¶猶未知慚我手何似佛手事事要他分剖剔燈擊磬¶裝香扶起淨瓶花柳我腳何似驢腳登山涉水無說¶於今骨露皮穿一任人前伸縮佛手驢腳生緣不住¶彼此中間到處逢場作戲無端醜賣人前」
#+END_VERSE
¶

** 圓木為枕¶

#+BEGIN_VERSE
「　枕子瞥然墮地不知那個喫驚打破磚頭一塊千秋¶譽壯叢林」
#+END_VERSE
¶

** 僧問興陽¶

#+BEGIN_VERSE
「　高高峰頂立深深海底遊樵歌歸疊嶂帆影落汀洲」
#+END_VERSE
¶

** 法眼參地藏¶

#+BEGIN_VERSE
「　憶昔南關馬不行滿腔熱血巳成冰不是一番寒徹¶骨爭得梅花醭鼻馨」
#+END_VERSE
¶

** 始終以名節自立¶

#+BEGIN_VERSE
「　誰似淵明勿自欺不希彭澤隱深居雖然道出平常¶事五柳之名天下知」
#+END_VERSE
¶

** 亮座主¶

#+BEGIN_VERSE
「　鳥蹤魚跡理猶彌草偃風行事豈私誰謂西山亮座¶主不留蹤跡與人知」
#+END_VERSE
¶

** 麻三斤¶

#+BEGIN_VERSE
「　無端亂道麻三斤拽出恒沙佛命根只為當時不忍¶禁結成冤業網層層」
#+END_VERSE
¶

** 僧問仰山法身還解說法否仰云我說不得別¶
有一人說得僧云說得底在甚麼處仰推出枕¶
子¶

#+BEGIN_VERSE
「　太虛寥廓絕織塵智鏡分明沒古今日上舉頭天外¶看不知誰是箇般人」
#+END_VERSE
¶

#+BEGIN_VERSE
「　春山千種態春境百般新雲霞生海宇梅柳燦江程」
#+END_VERSE
¶

** 般若經云當知諸佛菩薩住此學中能以右手
<pb:KR6q0538_J_003-0549c>¶
舉起三千大千世界或擲他方或置本處其中¶
有情不覺不知¶

#+BEGIN_VERSE
「　春風本自無形段大地從教浪有名剎剎塵塵蒙化¶育知恩端的是何人」
#+END_VERSE
¶

** 離四句絕百非¶

#+BEGIN_VERSE
「　懸岩󵑾磴無生韻水鳥松風歷管絃弗落宮商高占¶調不言言也不傳傳」
#+END_VERSE
¶

** 婆子燒菴¶

#+BEGIN_VERSE
「　燒菴益得三冬煖枯木寒岩理自彰水向石邊流出¶冷風從花裏過來香」
#+END_VERSE
¶

** 慈明榜文¶

#+BEGIN_VERSE
「　怪石層層關又關長安一望草漫漫可憐無限貪程¶客咫尺天淵難上難」
#+END_VERSE
¶

** 山居¶

#+BEGIN_VERSE
「　居廛何似住山阿出入榮為興且歌接拍雖無人應¶諾觀瞻卻有鳥相和煙籠古樹垂繪蓋日上疏林挂¶玉珂唯自見來娛自樂頭頭物物不干他」
#+END_VERSE
¶

#+BEGIN_VERSE
「　緣箇菴居與市離山深菴小少人知林猿水鳥堪相¶識雲鶴煙花不我欺六戶虛通玄徑捷三光互照碧¶天低石床草褥連溪枕一任松風笑大癡」
#+END_VERSE
¶

#+BEGIN_VERSE
「　山幽菴寂絕逢迎古柏蒼松為弟兄互換不無枝肯¶諾投機更有幹堅心同風朗誦長生曲歷雪頻翻了¶義經品彙雖多多變易知音莫過爾真誠」
#+END_VERSE
¶

#+BEGIN_VERSE
「　茅屋三間豎隴西淡然四五箇僧棲同耕有意雲千¶頃共飲無心水一溪取用不從他處覓施為俱是自¶家底飽柴飽水飽山況滿目風光日月齊」
#+END_VERSE
¶

#+BEGIN_VERSE
「　茅屋三間絕四維住來一任八風吹蒙頭破衲黃茆¶褥折腳柴床怪石支冷眼白青唯自見枯腸乾淨與¶誰知閑雲實我真相識去復依依不捨離」
#+END_VERSE
¶

#+BEGIN_VERSE
「　居山莫謂懶婆娑住得山來事轉多柴是自搬水自
<pb:KR6q0538_J_003-0550a>¶運園希誰種磨誰磨時防竹裏婆偷筍日顧田中鹿¶踐禾幸有一些閒快活溪聲常共鳥聲歌」
#+END_VERSE
¶

#+BEGIN_VERSE
「　依稀又是一年除愧沒能為行不敷枉做個僧居寂¶寞虛憑尊佛守寒廬直圖老實平常好忽卻人情款¶待疏耐淡消磨忘寵辱甘貧唯憶趙州無」
#+END_VERSE
¶

#+BEGIN_VERSE
「　應世無能退便居岩房恰好不茆蘆床憑石磴蒲團¶厚座向松門明月孤水便清泉隨飲浴柴多枯木任¶炊廚苟安抱拙全師德圖甚虛名染世誣」
#+END_VERSE
¶

#+BEGIN_VERSE
「　勿須分外覓林泉值此依岩寺豁然谷口晴霞紅白¶壁松門皓月照南軒苔封古殿重新佛翠鎖靈龜不¶計年有問即今誰是主知音何必豎空拳」
#+END_VERSE
¶

#+BEGIN_VERSE
「　生平直愛住深山傍樹依岩懶結菴心若冷灰機見¶少身猶稿木世情偏門簾竹密和雲掩徑帶溪深就¶水灣土曠人稀誰侶伴唯親鹿鶴日相關」
#+END_VERSE
¶

** 和月竹禪人韻十首¶

#+BEGIN_VERSE
「　幽樓不與世同情快樂園林水鳥聲更有一般閒意¶思白雲日日嶺頭生」
#+END_VERSE
¶

#+BEGIN_VERSE
「　松搖竹舞逞閒情本自無聲卻有聲如是大夫君子¶意吟風笑月樂長生」
#+END_VERSE
¶

#+BEGIN_VERSE
「　頓斷凡情與聖情不勞杓卜聽虛聲東拋西擲隨他¶去溷俗和光度此生」
#+END_VERSE
¶

#+BEGIN_VERSE
「　如癡如兀絕塵情眼不色兮耳不聲有一些兒乾不¶淨一波纔動萬波生」
#+END_VERSE
¶

#+BEGIN_VERSE
「　頻呼小玉擬何情貴要檀郎認得聲言下了知無別¶事祖師原不是天生」
#+END_VERSE
¶

#+BEGIN_VERSE
「　居山莫只了閒情耳目分明悟色聲普眼圓通俱自¶在百千神用靜中生」
#+END_VERSE
¶

#+BEGIN_VERSE
「　無臭無聲倘盡情凡名聖號總虛聲殊形異相歸無¶相大地何會有眾生」
#+END_VERSE
¶

#+BEGIN_VERSE
「　山居大有好閒情眼自青黃耳自聲如是了知空色
<pb:KR6q0538_J_003-0550b>¶相頭頭物物始光生」
#+END_VERSE
¶

#+BEGIN_VERSE
「　住箇山兮遠世情不聞人我是非聲松風日夜熾然¶說自覺忘形越死生」
#+END_VERSE
¶

#+BEGIN_VERSE
「　偶來此處樂閒情擬步闍黎韻十聲雖自吾儕信口¶道應知事仗境方生」
#+END_VERSE
¶

** 附燕然靜主山居五首¶

#+BEGIN_VERSE
「　願離塵市喜居山住得山來莫教閒嬾慣身心無用¶處刪開荊棘作蔬園」
#+END_VERSE
¶

#+BEGIN_VERSE
「　迥脫塵勞住箇山憑鋤掘地是生緣少求減用貧安¶分煮水調羹菜向前」
#+END_VERSE
¶

#+BEGIN_VERSE
「　息心除妄靜居山縛箇茆菴偷自閑有問單傳直指¶意不無巴掌與麤拳」
#+END_VERSE
¶

#+BEGIN_VERSE
「　山居寂靜占虛高路險崎嶇人莫朝不是野人無管¶待把柴撮米瓦[卸-ㄗ+當]燒」
#+END_VERSE
¶

#+BEGIN_VERSE
「　山居快活菜羹香誰識淡中滋味長薄厚乾坤容我¶老高明日月笑他忙」
#+END_VERSE
¶

* 󳵥著¶

** 復黃秀士¶

#+BEGIN_VERSE
「　相公來教文章調山野輕酬鄙俗詞步韻難將心改¶換隨機易逐事遷移彌陀一句嫌多念經教五千尚¶未提此是庸僧老實語高明切莫以為詩」
#+END_VERSE
¶

** 重晤天機和尚¶

#+BEGIN_VERSE
「　向年別去中秋後今日重來夏至前壯麗招提光四¶眾洪揚祖道悅三賢雖云事理無新舊卻信因緣有¶變遷不負曹溪宗旨印誠哉萬古續燈傳」
#+END_VERSE
¶

* 印偈¶

** 慈濟德普¶

#+BEGIN_VERSE
「　禍胎結就是何年今日冤家適悄然兔角龜毛親囑¶付時臨到處接英賢」
#+END_VERSE
¶

** 慧一普定
<pb:KR6q0538_J_003-0550c>¶

#+BEGIN_VERSE
「　祖祖相傳無法師師授受有因直取萬年一念誠為¶濟下兒孫」
#+END_VERSE
¶

** 松梅超慧¶

#+BEGIN_VERSE
「　去來兩度勝殷勤喫我棒頭裂頂門只待松芳梅子¶熟枝枝葉葉可傳燈」
#+END_VERSE
¶

** 徹用弘鑑¶

#+BEGIN_VERSE
「　一期不見露圭角今日重加矢上尖劄盡心肝無可¶說我宗無語即真傳」
#+END_VERSE
¶

** 竹岩賢璞¶

#+BEGIN_VERSE
「　幾度喫吾痛棒徹骨徹髓商量脫體承當得去到時¶拈我瓣香」
#+END_VERSE
¶

** 實德性福¶

#+BEGIN_VERSE
「　老實莫遷真實德功勞無論夜黃昏殷勤鑿井池成¶月萬別千差一鑑分」
#+END_VERSE
¶

** 月竹如慧¶

#+BEGIN_VERSE
「　祖祖相傳無別一味心地法門囑爾掃除知解真誠¶可繼傳燈」
#+END_VERSE
¶

** 惠遠淨文¶

#+BEGIN_VERSE
「　授受相傳心地印燈燈焰續振家風今朝囑付英靈¶子悟徹宗通說亦通」
#+END_VERSE
¶

** 心開照惺¶

#+BEGIN_VERSE
「　探竿影草辨龍蛇到處瞻風興轉奢撥著錦鱗能破¶浪興雲布雨澤三巴」
#+END_VERSE
¶

** 擊竹明譚(住金佛山)¶

#+BEGIN_VERSE
「　即心即佛莫忘懷二六時恒憶大梅珍重一朝梅子¶熟非心非佛罵吾儕」
#+END_VERSE
¶

** 皚先圓明¶

#+BEGIN_VERSE
「　相傳授受無別一味心地法門記爾剿除狂妄綿綿¶不絕兒孫」
#+END_VERSE
¶

** 贈華生李居士
<pb:KR6q0538_J_003-0551a>¶

#+BEGIN_VERSE
「　一圈一點銘心版直為相投針芥管記別渝州李上¶人將茲作箇千年眼」
#+END_VERSE
¶

** 遊德山次碑間舊韻¶

#+BEGIN_VERSE
「　了卻三心啟德山門開振古鼎州灣燈傳光續龍潭¶焰桂燦香分楚水問勝蹟名餘增碣石浮圖遠應感¶多攀灼然弗昧金剛眼函蓋乾坤任往還」
#+END_VERSE
¶

** 湘潭訪醒初靜主¶

#+BEGIN_VERSE
「　出蜀離黔日五十湖南湘水里三千何期舊識於斯¶遇釋我窮途垢汗顏」
#+END_VERSE
¶

** 狀元洲¶

#+BEGIN_VERSE
「　袁州塞北狀元洲寶閣參天樓上樓擬欲乘機去賞¶興高居不與我同流」
#+END_VERSE
¶

** 登豫章多寶¶

#+BEGIN_VERSE
「　峨峨一筍透雲衢節節相通戶不無玉砌螺旋臨極¶頂九重天上小洪都(額有九重天三字)」
#+END_VERSE
¶

** 騰王閣¶

#+BEGIN_VERSE
「　久耳騰王閣臨江道不虛雖非仙子跡天下播名餘」
#+END_VERSE
¶

** 廬山圓通¶

#+BEGIN_VERSE
「　一宿閑消萬里程寒更令我憶先人貓頭藥鋪無張¶挂高岸虛庭草丈深」
#+END_VERSE
¶

** 虎溪¶

#+BEGIN_VERSE
「　遐聆三笑巳多年今日於斯適偶然試問遠公何處¶是西林菴畔二松前」
#+END_VERSE
¶

** 禮幻祖真¶

#+BEGIN_VERSE
「　兒孫滿世出龍池水木原由幾共知愧末然雖得禮¶竟也同黑豆未生時」
#+END_VERSE
¶

** 密祖¶

#+BEGIN_VERSE
「　銅棺脫落啟家風浩浩兒孫膽氣雄結下冤仇無了¶日於今兀坐若癡聾咦眼不閉手不空吹毛倒握真¶是殺人祖宗」
#+END_VERSE

<pb:KR6q0538_J_003-0551b>¶

** 示子憨鄭居士¶

#+BEGIN_VERSE
「　休官幾個似居士抱拙無能實我癡要會如何的的¶意馬師一喝耳聾時」
#+END_VERSE
¶

** 號德普禪人¶

#+BEGIN_VERSE
「　玉泉號爾慈濟將來成箇法器其中洗盡諸塵滿貯¶醍醐上味」
#+END_VERSE
¶

** 弘休當家¶

#+BEGIN_VERSE
「　此事不是小兒戲當家種草豈容易支持內外用心¶堅若實法門中子弟」
#+END_VERSE
¶

** 壽周相公¶

#+BEGIN_VERSE
「　世間無物比君壽松柏南山略較些松柏長青山太¶古一年一度燦新花」
#+END_VERSE
¶

** 示弘慈善人¶

#+BEGIN_VERSE
「　大道本無男女直要信心到底彌陀一句莫忘行住¶坐臥提舉休論他人是非時常照顧自巳晨昏克苦¶殷勤香鐘稽首百禮如是做到臨時管取了得生死¶山僧苦口叮嚀莫負忠言逆耳」
#+END_VERSE
¶

** 示弘福¶

#+BEGIN_VERSE
「　修行要念佛莫只齋酒肉五戒必嚴持妄心須降伏¶如此用工夫日久定純熟識破念的人方知巳面目」
#+END_VERSE
¶

** 雙桂老人忌辰¶

詣真拈香云久沾恩況未睹德相今日相逢當仁不¶
讓放過一著又作麼生只饒通身手眼也須且挂壁¶
上　香畢復云飯是米做菜是蒿枝油煎豆腐水煮¶
茶皮和盤托出供養翁師噫一味莫嫌酸澀苦不是¶
飽餐人不知。¶

** 上本師啟(兼懷一偈因夢)¶

法運澆漓夷險之風反覆人情板蕩師資之道難酬¶
瓣香雖爇於爐中寸敬未伸於座右恭惟　和尚聖¶
躬康健尊意清安佛日愈暉法幢永柱壽山天造奚
<pb:KR6q0538_J_003-0551c>¶
區堪壘無盡之年福海汪洋勿希以陳當享之供某¶
雖奉命禮別跬步慚惶違呼違喏於千山負誨負恩¶
於咫尺禍胎待老徒挽瀘地之風管見塗山竟背龍¶
湫之囑惟愧虛當大任精持力竭全虧苟可應緣林¶
下不無獲罪法門悚慄遙瞻屏營謹啟。¶

#+BEGIN_VERSE
「　自喫吾師棒有年於今也解日隨拈辨魔撥轉野狐¶媚顯異收回破灶磚明徹德山宗一味了知臨濟飽¶二玄從斯打得中間也說甚南邊與北邊」
#+END_VERSE
¶

** 中秋和竹雲上座韻¶

#+BEGIN_VERSE
「　大姊輪明滿更暉人間誰不睹精微澄潭浴影驚龍¶臥錦市歌觴動鶴飛覺地星徵增秀麗清虛體寂脫¶雲衣看來此箇大圓鏡納得須彌一纖歸」
#+END_VERSE
¶

** 示眾¶

即心即佛頭上安頭非心非佛斬頭覓活只如不是¶
心不是佛不是物是箇甚麼顧左右云今日擔黃豆¶
個個覺肩疼　心隨萬境轉轉處實能幽隨流認得¶
性無喜亦無憂大眾只如辰昏課誦二時粥飯搬柴¶
運水迎賓待客松風鳥語見聞覺知盡是逐境隨流¶
且道性在什麼處作麼生認維那咳嗽師喝一喝歸¶
方丈　華岩有句茶話炒米清茶送下不為一味平¶
常要識廬陵米價且道廬陵米作麼價咄切忌散心¶
雜話。¶

** 亡僧佛事¶

起龕生本無來死亦何去以杖指髑󵑍云只為這個¶
觸途成滯從今擺脫消遙再莫落他圈繢咄休擬議¶
便行　火拈火炬云火一把柴一堆攛炬云助汝些¶
力霎時成灰顧眾云且道亡僧向甚處去千尺寒松¶
留不住一片晴霞喜落輝　入塔此是涅槃堂多寶¶
聚恒沙諸佛盡在裏許舉靈骨云只這沒眉眼東西¶
向甚處安著良久云也不得離他群隊便入(又)。
<pb:KR6q0538_J_003-0552a>¶

分明卻是獅兒何其不解哮吼以杖敲髑󵑍云即今¶
助汝全威出群打個觔斗　執火炬云一堆乾柴一¶
把竹槁吩咐丙丁灼然恰好何以見得嶺頭焰起赤¶
騰騰火裡蓮開紅朵朵　入塔指靈骨云大眾識這¶
箇麼不上天堂不入地獄不群眾生不侶諸佛恁麼¶
何處著他只好拋向白雲山裡和其光同其塵填溝¶
塞壑喝一喝便入。¶

** 與法兄還初和尚封龕舉火¶

橫按拄杖云報緣誠幻浮世匪堅正與麼時放下諸¶
般俱莫管且歸無事絕商量喝一喝便封　東山水¶
上西河火裡猶是推乾賣滑赴熱趨炎爭如我法兒¶
即今踏翻滄海大地平沉脫盡浮雲空無向背正恁¶
麼時勿思量何擬議來去自由非漸次拽杖便行。¶

執炬召眾云會麼草褥柴床獨坐如潛消萬慮絕親¶
疏攛火炬云要見吾兄真面日大地通紅火一爐。¶

** 挂真設奠復輓二偈¶

#+BEGIN_VERSE
「　心肝拈爇輓吾兄淚濕襟衫痛處傾有約相將何別¶去砂盆依舊靠誰人」
#+END_VERSE
¶

#+BEGIN_VERSE
「　數十年操太古琴翛然一曲別風吟空餘焦尾懸疏¶壁未見獅弦挂紙衾斷續宮商誰訝韻錦江流水合¶知音洋洋四海難藏興只恐鍾期逐浪尋」
#+END_VERSE
¶
¶

助緣僧性鎧薦母(助銀壹兩二錢)性超(助銀四錢)光深(助銀五錢)¶

謝永貴與子謝應世脫白(助銀一兩八錢祈子長命富貴)¶
袁成鳳(助銀五錢)¶
¶
¶
¶
¶
不厭樂禪師語錄卷三終